

<!doctype html>
<html>
  <head>
    <title>
      Monique Broekman - schilderijen en kunstprojecten in een sociale, maatschappelijke context, autonoom en (portret) in opdracht
    </title>
    <meta http-equiv="Content-Type" content="text/html; charset=utf-8" />
    <meta name="HandheldFriendly" content="true" />
    <meta name="viewport" content="width=device-width" />
    <link rel="stylesheet" href="../static/main.scss.css%3Fv1.css" type="text/css" />
    
    
  </head>
  <body class="">

    <header>
      
        <div class="logo">
          <a href="../index.html">
            <h1>Monique Broekman</h1>
            <h2>Beeldend Kunstenaar</h2>
          </a>
        </div>
        <div class="navigation">
          
            <ul>
              
                
                  <li><a href="../info/about/index.html">ABOUT/CV</a></li>
                
              
                
                  <li><a href="../info/contact/index.html">CONTACT</a></li>
                
              
                
                  <li><a href="index.html">BLOG/NEWS</a></li>
                
              
            </ul>
          
          <div class="socialmedia">
            <a href="https://www.instagram.com/broekmanmonique/"><img height="32" src="../static/instagram1.png"></a>
            <a href="https://www.facebook.com/monique.broekman.7"><img height="32" src="../static/facebook1.png"></a>
            <a href="https://nl.pinterest.com/puckworks/"><img height="32" src="../static/pinterest1.png"></a>
            <a href="https://twitter.com/MMBroekman"><img height="32" src="../static/twitter1.png"></a>
          </div>
        </div>
      
    </header>

    <main>
      <ul class="tabs">
        <li class="current">
          <a href="../project/overzicht/alles/index.html">Alles</a>
          
            <li >
              <a href="../project/overzicht/Paintings/index.html">PAINTINGS</a>
          
            <li >
              <a href="../project/overzicht/openbare-ruimte-participatie-projecten/index.html">PUBLIC SPACE/MURALS/INTERACTIVE PROJECTS</a>
          
            <li >
              <a href="../project/overzicht/opdrachten/index.html">PORTRAITS</a>
          
      </ul>
      
  <div class="page">

    

<a name="dialoog-bij-museum-slager-en-de-excursies"></a>
<h1>In dialoog  bij Museum Slager, en de excursies</h1>
<h2>6 februari 2018</h2>




  

  <p><br />
<br />
Het concept van de tentoonstelling &lsquo;In dialoog&rsquo; was al een tijdje klaar. In photoshop had ik de twee zalen in museum Slager al ingericht. Het was een heel gepuzzel, maar op het scherm leek het wel een geheel te worden. Ook al was ik goed voorbereid, toch is het spannend als het inrichten in de drie dimensies moet gaan gebeuren. Een week lang hard werken samen met <a href="http://www.atelierjanvanhees.nl/">Jan van Hees</a> om de twee zalen op een goede manier eigen te maken met mijn werk. Mijn atelier is nu leeg, museum Slager gevuld. Het zijn nogal wat projecten en schilderijen die er te zien zijn (vanaf 2000). Doordat ik de hoogte van de ruimte opgezocht heb klopt de hoeveelheid werk met de ruimte, en ik heb hier en daar ook rustpunten in de tentoonstelling ingebouwd.<br />
<br />
<br />
&nbsp;</p>

  
    <div style="padding: 1em 0">
      <img width="70%" src="../media/5klein.jpg" alt="Portrettengalerij"><br>
      <i>Portrettengalerij</i>
    </div>
  

  

  

  <p>Het intieme museum Slager draait veelal op vrijwilligers; liefhebbers. En dat voel je als bezoeker. Ik heb de vrijwilligers rondgeleid, verteld over mijn werk, wat ik altijd wel spannend vind. Voordat ik het wist waren er 1,5 uur voorbij. Het project Zon en Zee dat ik in 2003 heb gedaan in een voormalig hotel, toen asielcentrum (en nu weer hotel) kende een Belgisch echtpaar dat als vrijwilliger in Museum Slager werkt. Het was vroeger een betaalbaar hotel voor grote gezinnen en zij gingen daar vakantie vieren. Een andere vrijwilligster kende weer de Norbertijn waarmee ik samen heb gewerkt bij de Abdij van Berne en velen kennen wel iemand uit Bernheze, of denken iemand te kennen in de portretten die ik van daar heb geschilderd.</p>

  
    <div style="padding: 1em 0">
      <img width="70%" src="../media/1klein_GEnGbaA.jpg" alt="&#x27;Speechless&#x27; (links) en doorkijkje naar &#x27;De firma Broekman&#x27;"><br>
      <i>&#x27;Speechless&#x27; (links) en doorkijkje naar &#x27;De firma Broekman&#x27;</i>
    </div>
  

  

  

  <p>De opening was bijzonder. Erik Alink ging in op het woord dialoog en monoloog waarna we met elkaar in dialoog gingen. Het was best druk. Al die ogen op je gericht maken me wel zenuwachtig.<br />
En toen ging onze dochter Puck zingen; een eigen nummer &lsquo;Little lies&rsquo; en een nummer van Pink; Familyportrait.<br />
Ik volg haar in mijn schilderijen vanaf haar geboorte in 2000. Met verbazing hoe je zo&rsquo;n leven voort kunt brengen als mens. Door het schilderen kan ik even stukjes vasthouden van de momenten dat ik naar de verschillende fases van leven kijk. Het is een persoonlijk verhaal maar ook weer niet. Het is hoe het gaat, bij iedereen. Geboren worden, groeien, oud worden en voorbij gaan.<br />
Nog nooit heb ik deze projecten van al die jaren bij elkaar gezien. Het leek 1 verhaal te worden. Natuurlijk zie je en zie ik het verschil in techniek. Het is soms een beetje schokkend, maar ook interessant. Ik herinner me dan waar ik naar zocht in het schilderen, enigszins onzeker of dat wat en hoe ik wilde schilderen wel mocht schilderen.<br />
Het persoonlijke en het maatschappelijke liggen in elkaars verlengde. Het heeft te maken met contact maken met het onderwerp zonder er in ten onder te gaan waardoor het niet meer communiceert. Dichtbij zijn en afstand nemen. Zoals dat gaat als je achter een ezel staat te schilderen. Maar ook in de ontwikkeling van een concept van een project.</p>

  
    <div style="padding: 1em 0">
      <img width="70%" src="../media/DSC05849.jpg" alt="Grote en kleine Puck"><br>
      <i>Grote en kleine Puck</i>
    </div>
  

  

  

  <p>De huiskamersetting die we gecre&euml;erd hebben i.s.m. Jaap Joris Vens die op vier laptops websites nieuw leven heeft ingeblazen die horen bij de portrettengalerij, staat er gezellig bij. Fantastisch dat er veel mensen laptops hebben gedoneerd voor deze tentoonstelling. Vandaag heb ik even de planten water gegeven die tussen de laptops staan en ik kwam maar niet weg omdat steeds weer andere bezoekers me aanspraken. Wonderlijk was het dat een echtpaar vooral gekomen was vanwege mijn achternaam Broekman. De man heette namelijk ook zo.&nbsp; Ik kom de afgelopen tijd voortdurend Broekmannen tegen..In december stonden we tijdens This Art Fair naast kunstenaar Barbara Broekman, ik sprak tijdens het inrichten met een vrijwilliger van het museum die ook Broekman heet en nu deze bezoeker. En toevalligerwijs komen ze allemaal oorspronkelijk uit Nijmegen en kennen ze elkaar niet. Mijn familie komt uit Utrecht..ben benieuwd hoeveel Broekmannen zich nog gaan melden de komende tijd.</p>

  
    <div style="padding: 1em 0">
      <img width="70%" src="../media/8klein.jpg" alt="Huiskamersetting met laptops/websites en filmpjes"><br>
      <i>Huiskamersetting met laptops/websites en filmpjes</i>
    </div>
  

  

  

  <p>En dan tot slot nog een belangrijke uittip!<br />
In het kader van mijn tentoonstelling IN DIALOOG in Museum Slager in Den Bosch organiseer ik &#39;excursies&rsquo;<br />
*We starten bij Museum Slager, en gaan dan naar de Oranjegalerij in het Stadhuis en we eindigen in de W2 fabriek.<br />
*Data: 24 februari, 10 en 24 maart, 7 en 21 april<br />
*Aanvang: 13.30 uur bij museum Slager (tot ongeveer 16 uur eindigend bij de W2Fabriek)<br />
*Prijs: &euro; 15,-<br />
*Neem je&nbsp; fiets en museumjaarkaart mee&nbsp;<br />
<br />
In museum Slager vertel ik over mijn tentoonstelling In Dialoog, in het stadhuis wacht Henk Henkes van de Kring Vrienden ons op om o.a. de achtergronden van de Oranjegalerij te vertellen waar mijn koningsportret hangt dat ik in opdracht van de gemeente heb gemaakt en in de Willemtweefabriek laat ik je de muurschilderingen zien die ik in 2016 daar heb gemaakt, en waar ook de muurschilderingen van Jan de Bie en Dennis Admandjais te zien zijn.<br />
<br />
Mail info@moniquebroekman.nl voor meer info, als je erbij wilt zijn, en geef aan welke datum.<br />
<br />
Ik hoop je te zien!<br />
<br />
In Dialoog komt tot stand dankzij <a href="https://www.hermesnetwerk.nl/">Hermes</a> en het <a href="https://www.cultuurfonds.nl/provinciale-afdelingen/noord-brabant">Prins Bernhard Cultuurfonds</a></p>

  
    <div style="padding: 1em 0">
      <img width="70%" src="../media/excursies.jpg" alt="V.l.n.r. Museum Slager, Stadhuis en de Willemtweefabriek"><br>
      <i>V.l.n.r. Museum Slager, Stadhuis en de Willemtweefabriek</i>
    </div>
  

  



    

  </div>


    </main>

    <footer>
      
      
    </footer>

    <script src="https://code.jquery.com/jquery-2.0.3.min.js"></script>
    
    
  </body>
</html>
